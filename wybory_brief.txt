##############################################################
Plik z najważniejszymi informacjami z treści zadania "Wybory"
##############################################################

Cel to symulacja procesu wyborczego:
	Dla każdej metody zmiany głosów na mandaty:
		1. Formowanie okręgów wyborczych.
		2. Kampania wyborcza.
		3. Głosowanie.
		4. Przeliczanie głosów na mandaty.


Bajtocja jest podzielona na n podstawowych okręgów wyborczych 1,2,3,...,n.

Okręg:
	-Ma określoną liczbę wyborców postaci 10k.

	-Może być łączony z innymi:
		-Tylko z tymi o sąsiednich numerach.
		-Tylko z jednym innym (nie można iterować łączeń).

	-Wybierana jest liczba posłów (mandatów) do parlamentu równa 1/10 * <liczba wyborców w okręgu>

Partia:
	-Należy tylko do jednego okręgu.
	-Wystawia dokładnie tylu kandydatów, ile jest mandatów w okręgu.
	-Każda ma określony budżet na kampanię wyborczą.

	-Ma strategię prowadzenia Kampanii Wyborczej:
		-Z rozmachem:
			-Zawsze wybiera najdroższe działanie, jakie może wykonać.
		-Skromnie:
			-Zawsze wybiera najtańsze działanie.
		-Zachłannie:
			-Wybiera działanie, które w największym stopniu zwiększy sumę średnich ważonych cech swoich kandydatów w danym okręgu wyborczym.
		-<Jedna stworzona przeze mnie>:
			-Założenie pełnej wiedzy o wagach cech wyborców, podziale na okręgi, aktualnej metodzie przeliczania głosów na mandaty.


Kandydat:
	-Należy tylko do jednej partii.
	-Startuje tylko w okręgu swojej partii.

	-Ma atrybuty:
		-imię
		-nazwisko
		-partia, do której należy
		-okręg, do którego należy
		-numer na liście wyborczej swojej partii
		-pewną liczbę cech, których wartości są całkowite z przedziału [-100, 100].

Wyborca:
	-Może głosować tylko na kandydatów z partii w swoim okręgu.
	-Każdy zawsze głosuje i oddaje ważny głos.
	-Głosuje na dokładnie jednego kandydata.

	-Typy wyborców:
		-Żelazny elektorat partyjny:
			-Zawsze głosuje na losowego kandydata z danej partii.

		-Żelazny elektorat kandydata:
			-Zawsze głosuje na danego kandydata.

		-Minimalizujący jednocechowy:
			-Wybiera tego spośród kandydatów wszystkich partii, który ma najniższy poziom wybranej przez niego cechy (jeśli taką wartość ma więcej niż 1 kandydat, to wybór kandydata jest losowy).

		-Maksymalizujący jednocechowy:
			-wybiera tego spośród kandydatów wszystkich partii, który ma najwyższy poziom wybranej przez niego cechy (jeśli taką wartość ma więcej niż 1 kandydat, to wybór kandydata jest losowy).

		-Wszechstronny:
			-Liczy średnią ważoną cech dla każdego z kandydatów, przypisując każdej z jego cech całkowite wagi (które zawsze powinny być z przedziału -100 do 100) ze swojego wektora wag, a następnie dokonuje wyboru maksymalizując średnią ważoną.

		-Istnieją także wyborcy, którzy działają zgodnie z jedną ze strategii z punktów 	3,4,5, ale przy dokonywaniu wyboru ograniczają się do jednej partii.

Zamiana głosów na mandaty:
	-Głosy wszystkich wyborców z danego okręgu są sumowane i zamieniane na mandaty.

	-Metoda zamiany głosów na mandaty losowana jest (w samym programie tak naprawdę nie jest) przed rozpoczęciem kampanii wyborczej:
		-Metoda D'Hondta
		-Metoda Sainte-Lague
		-Metoda Hare'a-Niemeyera

Kampania wyborcza:
	-Partie znają preferencje wyborców i wiedzą z jakich oni są okręgów.
	-Partie za pieniądze z budżetu na kampanię mogą podejmować działania oddziałujące na wyborców.
	-Partie podejmują działania tak długo, jak wystarcza im budżet.


Działanie w trakcie kampanii:
	-Każde działanie może zostać za jednym razem wykonane tylko w jednym wybranym okręgu.

	-Koszt poniesiony za działanie jest równy:
		<suma wartości bezwzględnych wektora zmiany wag> * <liczba wyborców w okręgu>

	-Ma atrybuty:
		-Cenę
		-Opis, będący wektorem zmiany cech preferencji wyborcy o wartość całkowitą [-z, z] (nie przekraczając ograniczenia wartości wag).

###################
Wczytywanie danych
###################

Wszystko jest wczytywane z plików wejściowych

Format pliku wejściowego:

 -Pierwszy wiersz:
	 -zawiera cztery liczby oddzielone spacją:
		-n - liczba podstawowych okręgów wyborczych (ze zbioru {5,6, …, 100})
		-p - liczba partii (ze zbioru {1,2,...,20})
		-d - liczba możliwych działań (ze zbioru {1,2,3,...,15})
		-c - liczba cech kandydatów (ze zbioru {5,6,7,...,100})

	-Drugi wiersz:
	 	-zawiera liczbę par podstawowych okręgów wyborczych, które należy scalić (jest to liczba ze zbioru {0,1,....,⌊n/2⌋}), a następnie (po spacji) tyle właśnie par postaci (o,o+1), gdzie o i o+1 to identyfikatory okręgów (liczby ze zbioru {1,2,3,....,n}), ponieważ scalanie nie jest iterowane, więc dany okręg może wystąpić co najwyżej w 1 parze (pojedyncza para jest reprezentowana jako napis, np. “(o,o+1)”, a pary są oddzielone spacją)

	-Trzeci wiersz:
		-zawiera p nazw partii (przyjmujemy, że nazwa partii jest zawsze jednym wyrazem, a nazwy są oddzielone spacją)

 	-Czwarty wiersz:
 		-zawiera p liczb b1, b2, …, bp, określających budżety poszczególnych partii, mogą być to dowolne dodatnie liczby całkowite (mieszczące się w granicy zakresu Integer), kolejność jest taka sama jak w wierszu powyżej

 	-Piąty wiersz:
 		-składa się z p znaków (oddzielonych spacjami) ze zbioru {‘’R’,’S’,’W’,’Z’}, odpowiadających strategiom poszczególnych partii (kolejność jest taka sama jak w wierszu powyżej):
 			-‘R’ - partia działa “z rozmachem”
	 		-‘S’ - partia działa “skromnie”
 			-‘W’ - partia korzysta z dodatkowej strategii zaimplementowanej przez Ciebie
 			-‘Z’ - partia działa “zachłannie”

	-Szósty wiersz:
		-zawiera n liczb postaci 10k (gdzie k może być liczbą ze zbioru {1,2,3,....,100}) - są to liczby wyborców w każdym podstawowym okręgu wyborczym (w rzeczywistości okręgi wyborcze są większe, ale możemy przyjąć, że nasz 1 wirtualny wyborca odpowiada dużej liczbie rzeczywistych wyborców)

	-W kolejnych wierszach:
		-są opisy poszczególnych kandydatów, każdy kandydat jest w osobnym wierszu, kandydaci są pogrupowani okręgami (zgodnie z ich rosnącymi numerami), w ramach okręgu partiami (kolejność partii taka sama jak podana wcześniej), a w ramach partii występują w pliku zgodnie z rosnącą pozycją na liście.

		Każdy wiersz ma postać: imię nazwisko numer_okręgu nazwa_partii pozycja_na_liscie w1 w2 … wc, gdzie w1 w2 … wc to wartości cech (liczby całkowite z przedziału [-100, 100]). nazwa_partii musi być jedną z nazw podanych wcześniej, numer okręgu musi być liczbą całkowitą ze zbioru {1,2,...,n}, pozycja_na_liscie jest liczbą całkowitą ze zbioru {1,2,...,liczba_wyborców_w_okręgu / 10}.

	-Kolejne wiersze:
	 	-zawierają opis wyborców, jeden wiersz zawiera opis jednego wyborcy, najpierw wypisani są wszyscy wyborcy z okręgu 1, potem wszyscy wyborcy z okręgu 2, itd. Każdy wiersz zawiera imię, nazwisko, numer okręgu wyborczego oraz typ wyborcy, który jest reprezentowany jako liczba:
			-1 - Żelazny elektorat partyjny
			-2 - Żelazny elektorat kandydata
			-3 - Minimalizujący jednocechowy wybierający spośród wszystkich partii
			-4 - Maksymalizujący jednocechowy wybierający spośród wszystkich partii
			-5 - Wszechstronny wybierający spośród wszystkich partii
			-6 - Minimalizujący jednocechowy wybierający spośród jednej partii
			-7 - Maksymalizujący jednocechowy wybierający spośród jednej partii
			-8 - Wszechstronny wybierający spośród jednej partii

		Dodatkowo, w przypadku wyborców typu 1 i 2 w tym samym wierszu mamy jeszcze (po spacji) nazwę partii, a w przypadku wyborców typu 2 dodatkowo jeszcze pozycję kandydata na liście partii (ponieważ kandydaci mogą mieć takie samo imię i nazwisko, więc to partia i pozycja na liście w okręgu jednoznacznie identyfikuje kandydata). W przypadku wyborców typu 5 i 8 mamy za to wartości bazowe wag, które dany wyborca przypisuje poszczególnym cechom kandydatów: w1, w2, …, wc (dla każdego wyborcy kolejność wartości wag jest taka sama). Wszystkie te wartości są oddzielone pojedynczą spacją i powinny być ze zbioru: {-100,-99,…,0,...,99,100}.

		W przypadku wyborców typu 8 na końcu (po wagach) powinna być jeszcze nazwa partii. W przypadku wyborców typu 3,4,6,7 po typie jest natomiast (po spacji) jedna liczba ze zbioru {1,2,...,c}, określająca która wartość cechy kandydatów powinna być maksymalizowana/minimalizowana, a w przypadku wyborców typu 6 i 7 potem jest jeszcze (po spacji) nazwa partii.

	-W kolejnych d wierszach:
		-jest opis możliwych działań, każdy wiersz zawiera c liczb całkowitych (oddzielonych spacją) ze zbioru {-10,-9,....,0,...,9,10} określających jak zmieniają się wartości każdej spośród c wag poszczególnych cech kandydatów w okręgu wyborczym, w którym zastosowano dane działanie (kolejność wartości wag odpowiada kolejności cech w przypadku kandydatów).

###################
WYPISYWANIE WYJŚCIA
###################

Dla każdej z 3 metod przeliczania głosów na mandaty program powinien wypisać w kolejnych wierszach:
	-nazwę metody przeliczania głosów

	-dla każdego okręgu wyborczego:
		-nr okręgu wyborczego
		-imię i nazwisko wyborcy, imię i nazwisko kandydata, na którego głosował (po 1 wierszu na wyborcę)
		-imię i nazwisko kandydata, jego partię i numer na liście oraz łączną liczbę głosów na niego (po 1 wierszu na kandydata)
		-ciąg par (nazwa partii, liczba mandatów z danego okręgu)

	-łącznie (dla wszystkich okręgów): ciąg par (nazwa partii, liczba mandatów ze wszystkich okręgów)